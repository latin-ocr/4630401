PARS ALTERA.

Inter Sallustium, Thucydidem Tacitumque‚ quos
iure antiquitatis scriptorum lumina dixeris, coniunctio
quaedam constat, quum Sallustius Thucydidem, Tacitus
utrumque imitatus sit. Sed ut statuamus quo iure inter
se conferantur, quem ordinem in Sallustio adhibuimus,
eundem in Thucydide et Tacito retinentes de utriusque
ingenio, arte, ratione dicendi deinceps loquemur.

caput Ι.

Ad ingenium quod spectat, apud cos idem veritatis
’ studium invenitur. Thucydides enim, hoc sibi consilium
fuisse affirmat, ut non, quae e quolibet audivisset, neque
prout ipse de iis iudicasset sed quibus ipse interfuisset
et quae ex aliis comperta post accuratam disquisitionem
vera esse intellexisset, ea consignaret. In orationibus dicit
sententias et ipsa verba eorum, qui locuti essent, quam
accuratissime expressa esse. Neque facile se veritatem
invenire potuisse, quum qui rebus interfuissent, non eadem
de iis traderent, sed sicut quisque eorum recordaretur
vel etiam alterutri factioni faveret. Praeterea lectores
monet, ne quis vulgi sermonibus vel poetis nimium

