—10-

quidam Pompeii Magni libertus satiram acerbissimam in
eum scripsit, euius vestigia alii sequebantur.

Summo flagrans libertatis amore per totam vitam,
ex quo ad rem publicam accessit, nobilium factioni ad· ,
versatus est ac plebis causam, quam ab illis oppressam
aegre ferebat, meliorem habuit. „ll est de'mocrate et
par consequent avec les plebeiens contre les nobles“ non
iniuste animadvertit Dubois—Guchan pag. 305 *). Ne-
que illud vocabulum „de'moeratffl malo sensu intelligen-
dum est, quasi fuerit unus ex illis, qui omnia miseere
atque ex alieno Incommode suam petere occasionem
concupiscant. Nam laudat interitum coniuratorum (Cat.
55) et dicit, vi regere patriam importunum esse. Iug. 3.

Praeterea magnus veritatis amor in eo inest, ut fides
eius in dubium vocari non possit. Quod ad coniuratio-
nem Catilinae attinet, ipse plurima vidit, ut copiam ve-
ritatis ei fuisse satis constet. Quae eum latuerunt, ex
gravissimis testibus cognoscere potuit et multa etiam in
actis publicis litteris consignata et tot senatus magistra-
tuumque edietis manifesta fuerunt. Multa etiam in Ci-
ceronis orationibus invenit, quippe qui post consulatum
vix unquam in senatu vel eoram populo verba feeerit,
quin de Catilinaria coniuratione dixerit. Quin etiam ex
illius temporis more ut summi viri suam ipsi vitam nar-
rarent et memoriae rerum gestarum consulerent, non
solum Cicero de consulatus sui historia commentarios
scripsit, sed ipsum Lucceium perpulit, ut laudum sua-
rum praeconium memoriae proderet. Ofr. Epp. ad Att.
1, 18. Fam. 5, 12. Quum illi libri iam deperditi sint,
ad iudicium de auctoris fide faciendum a posterioribus

ss) Tacite et son siecle par E. P. Dubois-Guchan. Paris 1861.

