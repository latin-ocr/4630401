„11-

scriptoribus sunt petenda testimonia, qui sunt Dio Cas-
sius3 Plutarchus in vitis Caesaris, Crassi, Catonis3 Sue-
tonius3 Appianus3 Asconius Pedianus, qui in commenta-
riis ad Ciceronis orationes scriptis magna cum diligentia
de rebus eo tempore gestis disseruit, ut ex iis multa
cognoscantur, quorum vix ullum vestigium apud ceteros
scriptores invenias. Horum auctorum scripta si cum
’ Sallustii libro contuleris, eum veritatem secutum esso,
apparebit. Quod autem nonnulla ab eo omittuntur vel
leviter tanguntur, alius scriptor de eadem re aliter iudi-
cat3 quod alii explanatius atque uberius, alii pressius
atque adstrictius dicendum esse putant. Quae in vul-
gus nota aut ita vulgaria erant, ut etiam alio tempore
fieri posse viderentur, ea fere omittit3 sed quae alicuius
propria aut bona aut vitia sint, quae interiorem et rc-
conditam hominum indolem aperiant, his in rebus ex-
plicandis laborem et studium consumit. At in Ciceronis
laudibus celebrandis frigidus putatur et in verbis, quibus
eius industriam in Catilina opprimendo signifieat c. 26
„neque illi tamen ad cavendum dolus aut astutiae de-
erant“ invenerunt aliquid obtrectationis. Sed societas,
quam consul cum Fulvia illa muliere „stupri vetere con-
suetudine“, c. 23, satis descripta iniit, habet re vera nescio
quid fastidii. Neque vitio ei vertendum est, quod Cae-
sarem et Catonem ante illum laudavit, 53, 54, quorum
animi robur non aequaret. Quare iudicium eius integrum
et ab omni malevolentia fuisse liberum, haud negaveris,
sed quod eorum mores ac studia erant dissimillima, fa-
cile fieri potuit, ut de Ciceronis rebus ieiunius exponeret.

Neque minus in belli Iugurthini historia scribenda
et Historiis componendis eum veritatis studio ductum
esse scimus. Non solum proconsul Numidiae complures

