 

totam libertatem. Atque* hoc consilium sequitur, ut
principes ad huius modi moderatum imperium adducat
et cives commoveat, ut in ea re principem quam optume

adiuvent.
Sed quum de ingenio pro finibus libelli satis dictum

esse censeam, ad alteram partem transibo, qua arte
uterque usus sit.

. caput ΙΙ.

Utrumque ut Sallustium dignum argumentum histo-
riae elegisse non cst quod multis verbis ostendam, quum
neminem recentioris temporis esse credam, qui id neget.
Attamen, mirabile dictu, Dionysius iudicat, bellum a
Thucydide descriptum silentio et oblivioni tradendum
fuisse. Eam enim causam, qua Thucydides recte ad
scribendum incitabatur, quum bellum Peloponnesiacum
gravissimum fore putaret, nihili aestimat.

De ordinanda materia id statim animadvertendum
est, Thucydidem more Sallustii longius prooemium (c.
1—23) suo operi praemisisse neque Tacitum prologos
neglexisse3 sed in temporum ratione adhibita Sallustius
utrumque superavit. Thucydides et Tacitus enim anna-
lium scriptores secuti sunt, a quibus prior eo tamen
differt, quod unumquemque annum denuo dissecat in
duas partes, aestatem atque hiemem. Quae divisio ex
ipsa bellorum, qualia tunc erant natura petenda est.
Tunc enim sola fere aestate pugnabatur, hieme autem
plerumque quiescebat bellum et sequentis aestatis expe-
ditiones praeparabantur, saepe etiam de pace agebatur.
Tacitus ipse dicit, sibi historiam ex singulis almis tra-

